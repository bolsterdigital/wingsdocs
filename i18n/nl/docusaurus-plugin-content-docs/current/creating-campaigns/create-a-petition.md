---
sidebar_position: 2
---

# Maak een petitie aan

Laten we eens kijken naar een van de krachtigste functies van Wings: petities.

## Waarom petities?

Petities zijn een zeer krachtig middel om bewustzijn voor een goed doel te vergroten en een beweging op te bouwen, aangezien doorgaans meer dan de helft van de gebruikers die een petitie ondertekenen zich ook inschrijven voor e-mailupdates.

Het is niet ongebruikelijk dat non-profitorganisaties, die normaal gesproken maar een handvol abonnees per week krijgen, duizenden abonnees krijgen met een petitiecampagne.

![](https://screens.wings.dev/wings-petition-example-l6mxOum3PTo3HrD5Q6NsStni3ilbPKZZExWuAfYxUkfDLvPrTHp9a2gsZjM7e7hZNEQ1mrzGuJm6izN0PMjBJTQ102ubxy35SIRY.jpeg)

## Petitiestrategie: kenmerken en variaties

Petities bestaan meestal uit de volgende elementen:

- De petitie zelf is typisch een **dramatische openbare oproep**, waarin burgers wordt gevraagd om je dringende openbare oproep aan een gezagsdrager om op een bepaalde manier te handelen, te steunen.
- Het kan worden aangeboden als een petitie, maar ook als een **manifest** dat men kan steunen, een **openbare brief** die men kan ondertekenen, et cetera.
- Petities **werken op vele niveaus**: ze vergroten het bewustzijn, kanaliseren publieke verontwaardiging, creëren politieke druk en helpen je om supporters en activisten te organiseren en werven.
- Een petitie moet een **theorie van verandering** (meestal in het Engels aangeduid als 'Theory of Change') hebben – het moet gewoon _logisch_ zijn dat het ondertekenen van een petitie je kan helpen je doel te bereiken. Dit doel moet haalbaar lijken, tijdgebonden, meetbaar, enigszins beperkt van omvang en dramatisch zijn.

## Petities: speciale instellingen

Petitiecampagnes hebben een aantal speciale opties:

1. Bij petities wordt standaard een teller weergegeven die het aantal mensen toont dat heeft getekend. Je kunt deze teller verbergen door dit vakje aan te vinken.
2. Je kunt het weergegeven aantal handtekeningen verrekenen met elk willekeurig aantal. Dit is vooral handig als je ook handtekeningen op papier verzamelt, of als je bent overgestapt van een andere petitietool.

![](https://screens.wings.dev/CleanShot-2020-02-23-at-22.37.37-1582493891.png)

## Algemene instellingen

Petities en andere soorten campagnes delen nogal wat kenmerken. Ga daarom naar de algemene pagina [Campagnes aanmaken](creating-campaigns) voor meer informatie over het opzetten en lanceren van je petitiecampagne.
